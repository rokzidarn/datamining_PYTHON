"We voeren momenteel strenge controles uit van dieselvoertuigen van andere fabrikanten, waaronder buitenlandse merken", zegt de Duitse minister voor Transport Alexander Dobrindt tegen de krant.
Dobrindt benadrukt dat de Europese Unie werkt aan strengere emissietesten. De voertuigen worden dan zowel in een laboratorium als op de weg getest. Het Europees Parlement stemde eind vorige maand in met meer toezicht op de emissietesten.
"De testen worden daardoor strenger en komen meer in de buurt van normaal rijgedrag in het wegverkeer", meent de minister.
Volkswagen heft eerder deze week bekendgemaakt dat er ook onregelmatigheden zijn ontdekt bij de uitstootwaarden van 800.000 benzine- en dieselauto's. Het gaat in dit geval om de uitstoot van koolstofdioxide (CO2).
De Duitse autofabrikant heeft in september toegegeven dat er is gesjoemeld met software om emissietesten in de Verenigde Staten te doorstaan. Zo'n elf miljoen dieselauto's zijn uitgerust met illegale software die de metingen ontbetrouwbaar maken.
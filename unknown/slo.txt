„Podľa doterajších zistení nám odcudzila 68-tisíc eur. Táto suma však nemusí byť konečná, a preto hlavný kontrolór preveruje účtovníctvo za všetky roky od môjho nástupu do funkcie,“ uviedol primátor Jozef Šimko, ktorý ostal po odhalení celého škandálu šokovaný. „Túto pracovníčku sme si veľmi vážili. Robila na mestskom úrade dlhé roky,“ potvrdil Šimko. Podľa jeho slov Dana mohla kradnúť zo zúfalstva, aby zaplatila advokátov a odškodné rodine pozostalých z nehody, ktorú zapríčinila pred rokom. Vedenie mesta podalo trestné oznámenie na svoju expracovníčku na prokuratúru, ktorá ho postúpila polícii.
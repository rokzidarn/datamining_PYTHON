ntegrationsydelsen er tiltænkt flygtninge og indvandrere, der kommer til Danmark, og formålet er at begrænse tilstrømningen.
Med en opvækst på Sydlangeland og en bacheloreksamen i dansk og nordisk fra Syddansk Universitet minder Stine Alling Jacobsen ikke umiddelbart om en, der skal integreres eller vil blive omfattet af integrationsydelsesloven.
Integrationsydelse er en ny social ydelse, der gælder for personer, dr kommer til Danmark efter 1. september i år.
Reglerne betyder, at arbejdsløse personer skal have opholdt sig i Danmark i syv ud af de seneste otte år for at få kontanthjælp. Dem, der ikke opfylder opholdskravet, kan kun modtage den noget lavere integrationsydelse.
Med opholdet i London har Stine kun opholdt sig i Danmark i seks ud af de seneste otte år.
Mødet med kommunen
Da hun vendte tilbage fra London i september havde hun dagpengekarantæne og søgte derfor kontanthjælp i en kortere periode, mens hun ventede på at kunne modtage dagpenge.
Stine gik til møder hos Odense Kommunes borgerservice for at få klarlagt et forløb.
- Til de indledende møder på borgerservice var der snak om, at jeg skulle have danskundervisning, og der blev faktisk grinet en del. Jeg grinte med, for det virkede fuldstændig absurd.
Stine gik fra møderne, men vidste ikke rigtigt, hvad der skulle ske med hendes sag.
- Jeg stolede selvfølgelig på, at kommunen fulgte reglerne. Dem, jeg talte med, syntes også, det var latterligt, fortæller hun om oplevelsen.
ŞIRNAK’ın Uludere İlçesi’nin Irak sınırındaki Karaçalı askeri üs bölgesi çevresinde, daha önceden PKK’lı teröristlerin yerleştirdiği mayının bu sabah patlaması sonucu 1 Uzman Çavuş şehit oldu.
Irak sınır bölgesinde bulunan Uludere ilçesindeki 48’inci Hudut Tugay Komutanlığı’na bağlı Karaçalı askeri üs bölgesi çevresine, daha önceden teröristler tarafından yerleştirilen mayına basan 1 uzman çavuş şehit oldu. Adı öğrenilemeyen uzman çavuşun şehit olmasından sonra, Karaçalı üs bölgesinin bulunduğu yere Şırnak’tan helikopterlerle gönderilen Jandarma Özel Harekat Timleri, bölgede geniş çaplı arama tarama faaliyetleri başlattı.
Şehit Uzman Çavuşun cenazesinin, Şırna 23’üncü Jandarma Sınır Tümen Komutanlığı’nda düzenlenecek törenin ardından toprağa verilmek üzere memleketine gönderileceği belirtildi.
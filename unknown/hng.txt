A fővárosi önkormányzat a riasztási fokozat elrendelését azzal indokolta, hogy a kisméretű szálló por (PM10) egy napra számított átlageredménye csütörtökön és pénteken is meghaladta a riasztási küszöbértéket a főváros hat-hat mérőpontján, és a meteorológiai előrejelzés szerint egyelőre nem várható javulás.
A kisméretű szálló por zért veszélyes, mert lejut a mélyebb légutakba és baktériumok, vírusok, gombák, valamint toxikus anyagok szervezetbe jutását segíti elő. A hivatal közleménye a veszélyeztetett csoportok közé sorolta a légúti és keringési betegségben szenvedőket, csecsemőket, gyermekeket és időskorúakat, az aktív és passzív dohányosokat.
Az önkormányzat már a tájékoztatási küszöbérték fölötti koncentráció esetében is a szellőztetés és a szabadban tartózkodás kerülését javasolja az érintetteknek, jelezve: a legkevésbé rossz körülmények 11 és 15 óra között alakulhatnak ki.
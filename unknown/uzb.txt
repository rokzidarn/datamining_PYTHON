Nashrda yozilishicha, Sinayda qulab tushgan samolyot halokatiga portlovchi qurilma sababligi haqidagi ma'lumotlar paydo bo'lgach, yangi tekshiruvlar o'tkazishda Vashingtonning yordamidan foydalanish zaruriyati tug'ilgan.
Biroz oldinroq, ushbu samolyot halokatiga bortga o'rnatilgan bombaning harakatga keltirilishi sabab bo'lgani haqida xabar qilingandi.
AQShdagi manbalar ushbu samolyot IShIDning nvbatdagi terakti ekanini iddao qilmoqda.
Eslatib o'tamiz, 31 oktyabr kuni Misr vaqti bilan 6:51 da (Toshkent vaqti bilan 9:51) Rossiyaning "Kogalimavia" aviakompaniyasiga tegishli Sharm ash-Shayx — Sankt-Peterburg yo'nalishi bo'yicha 9268 reysini amalga oshirayotgan Airbus-321 layneri parvozga ko'tarilgandan 23 daqiqa o'tib radarlar ekranidan yo'qoldi. Mazkur samolyot bortida 217 nafar yo'lovchi va etti nafar ekipaj a'zosi bo'lgan.
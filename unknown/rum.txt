Potrivit premierului interimar Sorin Cîmpeanu, mai sunt spitalizate 107 persoane, din care 48 în stare gravă şi critică. Sorin Cîmpeanu a spus că două avioane SMURD urmează să transporte alţi doi pacienţi în Austria, în momentul în care vor avea acceptul medicilor şi la familiilor.
Cîmpeanu a mulţumit ambasadelor Belgiei, Olandei, Norvegiei, Finlandei, Austriei, Marii Britanii, Israelului, Turciei şi SUA pentru ajutorul oferit. De asemenea, în timpul conferinţei de presă, potrivit premierului interimar, ministrul apărării din Ungaria a transmis că Budapesta poate preula cinci pacienţi.
Secretarul de stat Raed Arafat a anunţat că 16 răniţi în incendiul din clubul Colectiv au fost transferaţi, sâmbătă dimineaţă, la spitale din Olanda şi Belgia.  Doi dintre cei opt pacienţi răniţi în incendiul din clubul Colectiv care au fost transportaţi, sâmbătă, în Olanda au decedat, unul în ambulanţă spre spital şi un altul la spitalul din Rotterdam, a anunţat secretarul de stat în Ministerul Afacerilor Interne Raed Arafat.
Numărul deceselor a ajuns la 38. Patru persoane rănit în incendiul din clubul Colectiv au murit sâmbătă la spitalele din Capitală.